## Зад.1
Да се напише програма, която по даден радиус пресмята лицето на кръга и дължината на окръжността със зададения радиус.

## Зад.2
Да се напише програма, която въвежда стойности на две цели числа и намира минималната (максималната) стойност.

## Зад.3 
Да се напише програма, която въвежда три реални числа и ги извежда на екрана сортирани във възходящ ред.

## Зад.4
Да се напише програма, която въвежда координатите на точка от равнината и извежда на кой квадрант принадлежи тя. Да се разгледа и случая, в който точката съвпада с началото на координатната система ( т.е. да извежда: „Точката е (0, 0)").

## Зад.5
Да се напише програма, която определя дали дадено реално число х лежи в интервала [a, b].

## Зад.6
Да се напише програма, която увеличава по-малкото от две дадени цели числа 3 пъти, а по-голямото число намалява 5 пъти.

## Зад.7
Да се напише булев израз, който да има стойност истина, ако посоченото условие е вярно и стойност лъжа, в противен случай:

- цялото число n се дели на 3 и на 5, на 2 и на 7;

- уравнението ax<sup>2</sup> + bx + c = 0 има реални корени;

- точка с координати (x, y) лежи във вътрешността на кръг с радиут 7 и център с координати (3, -1);

- точка принадлежи на на частта от кръга с център (0, 0) и радиус 12 в първи или в трети квадрант;

- точка се намира извън фигурата тип “венец” с център (0, 0) и радиуси 2 и 8;

- x принадлежи на интервала [a, b];

- поне едно от числата a, b, c е положително;

- поне две от цифрите на положителното четирицифрено число n са равни помежду си;

## Зад.8*
Да изведат всички прости делители на факултетния си номер.

## Зад.9
Да се напише програма, която разменя и извежда стойностите на две цели числа без да използва помощна променлива.

## Зад.10
Да се напише програма, която по въведени от клавиатурата цели числа x и p намира и извежда на екрана p-тата цифра на x. Броенето не е от значение.

## Зад.11 
Да се напише програма, която намира и извежда лицето и периметъра на триъгълник по зададени координати на трите му върха.

## Зад.12
Дадени са три числа a, b, c. Да се напише програма, с която, ако числата са подредени в низходящ ред, те да се заменят с абсолютните им стойности, в противен случай да се утроят.

## Зад.13*
Дадени са положителни, цели числа p и q, . Да се напише програма, която проверява дали в интервала [p; q] съществува число, чиито цифри изпълняват условието: ц1 .... цn-3 < цn-2 > цn-1 < цn, където знаците се сменят алтернативно. Например: 1324, 1 < 3 > 2 < 4.