Задача 1:
Да се въведат от конзолата три цели числа и да се определят най-малкото и най-голямото от трите числа. Резултатът да се принтира в конзолата.

Задача 2:
Да се напише програма, която по зададени навършени години намира приблизително броя на дните, часовете, минутите и секундите, които е живял човек до навършване на зададените години.

Задача 3:
Въведете две числа x и y. Проверете дали y се дели на x и изведете на екрана "y се дели на x"! Ако това не е вярно, проверете x дали се дели на y и изведете в конзолата "x се дели на y"!. Ако и двете се грешни, изведете: "Нито 	едно от двете не се дели на другото!".

Задача 4:
Въведете трицифрено число х и кажете дали цифрите му образуват растяща редица. Например 123 е растяща редица, а 765 не е. За тях програмата ще изведе на екрана: "TRUE", а иначе "FALSE"	

Задача 5:
Напишете калкулатор, който приема 2 цели числа и символ за операция (+, -, /, %). Изпълнете операцията над числата!

Задача 6:
Да се напише програма, която намира лицето на триъгълник по дадени: а) дължини на страна и височина към нея; б) три страни.

Задача 7:
Да се запише булев израз, който да има стойност истина, ако посоченото условие е вярно и стойност - лъжа, в противен случай:

- цялото число p се дели на 4 или на 7;
- цифрата 7 влиза в записа на положителното трицифрено число p;
- цифрите на трицифреното число m са различни;
- поне две от цифрите на трицифреното число m са равни помежду си;

Задача 8:
Да се напише програма, която по въведени от клавиатурата цели числа x и k (k >=1) намира и извежда на екрана k-тата цифра на х. Броенето да е отдясно наляво.

Задача 9:
Проверете дали точка с въведени от конзолата координати (x, y) лежи във вътрешността на кръг с радиус r и център с координати (cx, cy)

Задача 10:
Да се напише програма, която по дадени страни на триъгълник отпечатва типа на триъгълника: равностранен, равнобедрен или разностранен правоъгълен, остроъгълен или тъпоъгълен.

