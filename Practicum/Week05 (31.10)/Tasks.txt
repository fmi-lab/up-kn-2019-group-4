Задача 1:
Да се състави програма, чрез която в едномерен масив предварително се въвеждат естествени цели числа от интервала [-5000..5000]. Програмата да изведе общата сума на въведените числа.
Пример: 89, -123, 45, 196, 1204, 0, 112 Изход: 1523

Задача 2:
Да се състави програма, чрез която в едномерен масив предварително се въвеждат естествени цели числа от интервала [-5000..5000]. Програмата да изведе най-голямото от въведените числа.
Пример: 89, -123, 45, 196, 1204, 0, 112 Изход: 1204

Задача 3:
Да се състави програма, чрез която в едномерен масив предварително се въвеждат естествени числа от интервала [0..5000]. Програмата да изведе всички прости, неповтарящи се делители на сумата от въведените числа.
Пример: 13, 14, 25, 16, 55, 97, 900 Изход: сума 1120 делители: 2 5 7

Задача 4:
Имате два едномерни масива съдържащи естествени числа. Стойностите на 1-вия масив са въведени предварително. Да се състави програма (C++), чрез която се проверява дали всички числа от първия масив са числа и във втория масив, дали има съвпадащи числа в двата масива. Да се изведе съответното уведомително съобщение.
Пример: 11,72,13,14,15 12,11,14,24,33 Изход: Всички числа от първия масив не са числа от втория масив

Задача 5:
Да се състави програма (C++), чрез която в едномерен масив предварително се въвеждат естествени числа от интервала [0..5000]. Програмата да проверява дали е симетричен, т.е 1-вия елемент е равен на последния, 2-рия елемент е равен на предпоследния и т.н.
Пример: 7,8,9,4,9,8,7 Изход: масивът е симетричен

Задача 6: Напишете програма, която да трие елемент на произволен индекс от масив с n на брой положителни числа и да измества другите елементи, като в получилите се дупка сложите числото -1, което бележи, че e невалиднo поле.
Пример: n = 5 [3 7 2 5 1] Трием елемент на индекс 2 Изход: [3 7 5 1 -1]

Задача 7: Вземете масив от n числа и го обърнете. 
Пример: n = 5 [1 2 3 4 5] Изход: [5 4 3 2 1]

Задача 8: Сортирайте във възходящ ред едномерен масив с n на брой елемента, които може да са измежду числата в интервала[-5000...5000].
Пример: n = 5 [3 7 2 5 1] Изход: 1, 2, 3, 5, 7

Бонус: Знаехте ли, че 2[a] == a[2]. Все пак да кажа: моля никога не пишете код така!

Задача 9: Да се намери най-често срещаният елемент в даден масив с n на брой елемента, които може да са измежду числата в интервала[0...5000]. Да се изведе кой е той и колко пъти се среща. Ако два или повече се срещат равен брой пъти, изведете единия.
Пример: [1 2 3 3 4 1 5 1 1 7 7] Изход: 1 се среща най-често(4 пъти)

Задача 10:
	Да се напише програма, която по дадено цяло число n отпечатва на екрана следните фигури, съставени от символа *:
	Равнобедрен триъгълник с бедро n, например при n = 4
		  
	       * 
	      ***
	     *****
	    *******
		
	“Елхичка” - Елхичката е съставена от n (в случая n = 3) трапеца с нарастваща страна: N = 1 имаме трапец с горна основа 1 и долна 5, висок 3 реда (т.е. триъгълник) N = 2 трапец с горна основа 3 и долна 9, висок 4 реда N = 3 трапец с горна основа 5 и долна 13, висок 5 реда И т.н.
		  
	       * 
	      ***
	     *****
	      ***
	     *****
	    *******
	   *********
	     *****
	    *******
	   *********
	  ***********
	 *************
	 
  Препоръка: Ако не знаете, откъде да започнете с извеждането на горните фигури, започнете с квадратче nxn и с ляво подравнено триъгълниче, като това от миналия път:

Квадрат със страна n, например при n = 3

	***
	***
	***

Правоъгълен триъгълник с катет n, например при n = 3

	*
	**
	***