Задача 1:
Да се направи калкулатор, който да приема следните символи +.-.*,/ и (). По зададен вход, например 5 + (25 - 7) / 8 + 23 * (12 * (12 + 8)), да извежда резултат от калкулацията.
Калкулаторът да отчита приоритет на операциите * и / са по-висок приоритет и () променят приоритета на операциите.

Задача 2:
Да се направи конзолно приложение за игра на минички. По зададени n и m от конзолата да се създава двумерен масив със страни n и m. Броя мини да се определя от потребителя.
Всяко поле има едно от 2 основни състояние - мина (X) / чисто поле (O). Неотворените полета да се маркират с (). Да се въвеждат координати от потребителя и да се "отваря" съответното поле.
Играта приключва при отваряне на мина или отваряне на всички чисти полета. Да се изведе съответното съобщение на потребителя.

Задача 3:
Едно естествено число N е съвършено, ако е равно на сумата от делителите си без самото число N. 
Пример за такива числа са: 6 = 1+2+3; 28 = 1+2+4+7+14 
Да се състави програма, чрез която се извеждат първите 10 съвършени цели числа. 

Пример: 6, 28, 496,8128, 33550336, 8589869056, ..

Задача 4:
Да се напише програма която изисква от потребителя да въведе 2 числа n и m. 
След това да се построи матрица с размер n x m по следният начин (примерите са дадени за въведени n=4 и m=4):

 1  2  3 4
12 13 14 5
11 16 15 6
10  9  8 7

Задача 5:
Дадена е система от n линейни уравнения с n неизвестни, която има единствено решение. 
Да се реализира методът на Гаус за решаване на тази система. 
На входа да се подава разширената матрица на системата, а на изхода да се връща решението на системата.

вход:
 4 -2  1  11
-2  4 -2 -16
 1 -2  4  17

изход:
1, -2, 3

Допълнителна информация за метода на Гаус:
Сега подробно ще представим метода на Гаус за решаване на системата 
 4x1  -  2x2  +   x3  =   11
-2x1  +  4x2  -  2x3  =  -16
  x1  -  2x2  +  4x3  =   17

Решение:
Разширената матрица на системата има вида
 4 -2  1 | 11
-2  4 -2 |-16
 1 -2  4 | 17

1. Прав ход на алгоритъма
  1.1 На първата стъпка към втория ред прибавяме първия, умножен по 1/2, а към третия прибавяме първия, умножен по -1/4:
	 4 -2  1 | 11        4 -2   1     | 11          4 -2     1    | 11 
	-2  4 -2 |-16 -----> 0  3  -1.5   |-10.5 -----> 0  3    -1.5  |-10.5
	 1 -2  4 | 17        1 -2   4     | 17          0 -1.5   3.75 | 14.25
   
  1.2 На втората стъпка към третия ред прибавяме втория, умножен по 1/2 и получаваме
	4 -2  1   | 11 
	0  3 -1.5 |-10.5
	0  0  3   | 9

След извършване на правия ход на алгоритъма разширената матрица на системата има вида
* * * ...  * * |*
0 * * ...  * * |*
0 0 * ...  * * |*
....................
0 0 0 ...  0 * |*
където на мястото на звездичките има числа.

2. Обратен ход на алгоритъма. В обратния ход на алгоритъма намираме в обратен ред търсените неизвестни.
  2.1 Намираме неизвестното x3 от третото уравнение 3x3=9, т.е. x3=3.
  2.2 Намираме неизвестното x2 от второто уравнение 3x2-1.5x3=-10.5. Следователно x2=(-10.5+1.5x3)/3=-2.
  2.3 Намираме неизвестното x1 от първото уравнение 4x1-2x2+x3=11. Следователно x1=(11+2x2-x3)/4=1.

Така крайният отговор е x1=1, x2=-2, x3=3.
